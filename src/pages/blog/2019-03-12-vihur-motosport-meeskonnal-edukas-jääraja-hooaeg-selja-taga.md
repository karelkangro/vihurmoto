---
templateKey: blog-post
title: Vihur Motosport meeskonnal edukas jääraja hooaeg selja taga
date: 2019-03-12T18:36:27.275Z
description: >
  Tänavune talv oli armuline nende alade vastu, mida sai harrastada lumel ja
  jääl. Tsiklite jäärajasõit on üks neist ja sellel talvel toimus rohkelt
  võistlusi, kus oli stardis sadu sõitjaid. Vihur Motosport meeskond osales
  kahes sarjas, Eesti jääraja meistrivõistlustel toimus 3 etappi ja Jääraja Kunn
  nimelises sarjas 4 etappi. Osaleti mitmes klassis, alustades päris väikestest
  ja lõpetades täiskasvanutega, kokku oli Vihur Motosport sõitjaid jäistel
  radadel kihutamas 24. Tulemused olid eeskujulikud ja kiired rajad pakkusid hea
  võimaluse ka talvel tsikli seljas trenni teha.
tags:
  - jäärada
---
Kõige väiksemate hulgas, 50cc klassis sõitis **Vihur Motosport** ridades 4 sõitjat kõigil Eesti Jääraja Kunn etappidel. Neile lisaks **Oskar Kärg**, kes osales ühel etapil. Väga hea hooaja tegi 5-aastane **Theo Kolts**, kes jättis selja taha mitmed vanemad sõitjad. Ta suutis olla mitmes sõidus kiireim ja ühe etapi võita, mis kokkuvõttes andis teise koha. **Travis Siilak** oli seitsmes, **Caspar Vetkin** kaheksas ja **Meribel Kask** oli 12. kohal. 

![Jäärada](/img/vihur_jaarada_4.jpg "Jäärada. Foto: Rauno Kais")

Foto: Rauno Kais

65cc klassis olid mitmed sõitjad liikunud edasi suuremasse klassi. Eesti karikavõistlustel saavutas **Frankie Lvovs** kuuenda ja **Mathias Vetkin**, kes pidi haiguse tõttu ühe etapi vahele jätma, sai seitsmenda koha. Eesti Jääraja Kunn karikasarjas tegid aga samad poised väga hea hooaja. Mathias Vetkin tuli sarja võitjaks, edestades tiimikaaslast Frankie Lvovsi. 

Nagu siis öeldud, olid paljud sõitjad liikunud 85cc klassi ja tulemused olid ka siin korralikud. **Karl Takk**, kes sellel suvel hakkab sõitma Supersport 300 klassis, tuli Eesti karikavõitjaks. **Hugo-Brent Freimann** oli viimasel etapil teine aga väikesed eksimused teistel etappidel ei lubanud kokkuvõttes kõrgemat kohta kui neljas. **Silvester Sarapik** oli üheksas ja **Karro Robert** Jäärats 11. Eesti Jääraja Kunn sarja võitja oli samuti Karl Takk, Hugo-Brent Freimann oli selles sarjas kolmas. Karro Robert Jäärats oli seitsmes ja Silvester Sarapik 11. 

**Vihur Motosport meeskonnaga** liitus sellel aastal Eesti üks nimekamaid motoringrajasportlasi, **Hanno Velt**. Eesti meistrivõistlusel osales ta kahel etapil kolmest ja sai MX Open jääpiigi klassis seitsmenda koha. Tiimiga liitusid ka supermoto sõitjad **Prants ja Patrick Pals**, kelle kohad samas klassis olid 13 ja 8. Eesti Jääraja Kunn sarjas oli Velt hooaja kokkuvõttes kaheksas, osaledes kahel etapil neljast. Viimasel etapil tegi ta parima tulemuse, kui oli teine. Vennad Palsid osalesid ühel etapil. 

![](/img/vihur_jaarada_3.jpg "Jäärada. Foto: Rauno Kais")

Foto: Rauno Kais

Eesti Jääraja Kunn sarjas tõid Vihur Motosport meeskonnale veel poodimumikohad Open klassis **Alex Vetkin** ja **Sven Vetkin** vabaklassis, mõlema tulemus oli kolmas. 

Meeskonna juht **Marko Rohtlaan** jäi talvise hooajaga rahule, ühe etapi, Harku järvel sõidetud võistluse korraldajaks oli Vihur Motosport. 

> “Väga hea, et oli selline tugev talvine hooaeg, kus osalejaid oli palju. See näitab, et ala vastu on huvi ja teeme edasi tööd selle nimel, et ka see atraktiivne motospordi distsipliin areneks. Loomulikult sõltub siin palju ilmast ja õnneks sellel talvel oli see hea. Meeskond teeb tööd suvehooaja nimel edasi ja sellel nädalavahetusel saab meid näha Tallinnas, Eesti Näituste Messikeskuses toimuval Tallinn Motor Show’l. Tulge meid vaatame, oleme väljas nii noortetiimi kui täiskasvanutega ja meil on plaanis messil avalikustada ka meie selle aasta plaane,” kutsub Rohtlaan kõiki Tallinn Motor Show’le. 

Hoia ennast kursis Vihur Motosport tegemistega sotsiaalmeedias.

Facebook - <https://www.facebook.com/VihurMoto/>

Instagram - [https://www.instagram.com/vihurmoto/](https://www.facebook.com/VihurMoto/)
