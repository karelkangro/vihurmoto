---
templateKey: blog-post
title: >-
  Legendaarne Vihur Motosport meeskond on tagasi Eesti motoringraja
  meistrivõistlusel koos Euroopa ühe kiireima naissõitjaga
date: 2016-06-03T09:20:00.000Z
description: >-
  <h1>Legendaarne Vihur Motosport meeskond on tagasi Eesti motoringraja
  meistrivõistlusel koos Euroopa ühe kiireima naissõitjaga</h1>Sellel
  nädalavahetusel stardib auto24ringil Eneos Eesti ja Balti meistrivõistluste
  sari motoringrajasõidus. Alates sellest aastast saab motoringraja võistlustel
  näha ja kuulda taas omal ajal Eestile hulga kuulsust toonud nime Vihur, kui 27
  aastase pausi järel stardib meistrivõistlustel Vihur Motosport nimeline
  meeskond. Selle eesotsas on Eesti parimate motoringrajasõitjate hulka kuuluv
  Marko Rohtlaan, kes peale aktiivse sportlaskarjääri lõppu on endiselt
  armastatud alaga seotud. Meeskonda juhib ta koos Jüri Randla juunioriga, kes
  on ka tiimi üks sõitjatest.
tags:
  - pressiteade
---
<strong>Vihur Motosport pressiteade</strong>

3. juuni 2016

<h1>Legendaarne Vihur Motosport meeskond on tagasi Eesti motoringraja meistrivõistlusel koos Euroopa ühe kiireima naissõitjaga</h1>

Sellel nädalavahetusel stardib auto24ringil Eneos Eesti ja Balti meistrivõistluste sari motoringrajasõidus. Alates sellest aastast saab motoringraja võistlustel näha ja kuulda taas omal ajal Eestile hulga kuulsust toonud nime Vihur, kui 27 aastase pausi järel stardib meistrivõistlustel Vihur Motosport nimeline meeskond. Selle eesotsas on Eesti parimate motoringrajasõitjate hulka kuuluv Marko Rohtlaan, kes peale aktiivse sportlaskarjääri lõppu on endiselt armastatud alaga seotud. Meeskonda juhib ta koos Jüri Randla juunioriga, kes on ka tiimi üks sõitjatest.



IMAGE 

http://vihurmoto.ee/wp-content/uploads/2016/06/Kolkanen_Rohtlaan_Randla.jpg



„Eelmise aasta lõpul olime koos Jüri Randla juunioriga koos ja vaatasime, et mis olukorras Eesti motoringrada on. Kuna suuremas osas on see harrastajatel püsiv, siis leidsime, et tuleks hakata treenima noori motoringrajasõitjaid, kes tulevikus võiks jõuda Euroopa ja maailma tippu. Meie alal on varakult alustamine kindlasti eelis. Vihur Motosport nime kasutamise osas rääkisime mitmete kuulsate sõitjatega, kes sellega seotud on olnud: Jüri Raudsik, Lembit Teesalu ja paljud teised. Lisaks oli Jüri Randla juunior vanaisa omaaegse Vihuri eestvedaja ja tagasiside oli positiivne. Samuti teeb treeningutel osalevate noorte arv rõõmu, hetkel käib meil auto24ringil treeningutel kokku 32 noort,“ räägib Vihur Motosport meeskonna taassünnist Marko Rohtlaan.



Noorte motosportlaste ettevalmistuse kõrval on teiseks põhisuunaks Vihur Motosport võidusõidutiim, millega osaletakse Eneos Eesti ja Balti meistrivõistlustel. Meeskond kasutab 600 cc mootoriga Yamaha R6 tsikleid ja kokku on tiimis kolm sõitja kohta. Kaks neist on Eesti sõitjad, Jüri Randla juunior ja Kaiko Kolkanen, kolmanda tsikliga sõidab igal etapil üks nimekas külalisvõistleja. Avaetapil, sellel nädalavahetusel, on kolmanda tsikliga stardis üks Euroopa kiireimaid naisi, 23-aastane Avalon Biddle Uus-Meremaalt, kes tänavu sõidab koos Hannes Soomeriga Euroopa noorte karikasarjas.



IMAGE

http://vihurmoto.ee/wp-content/uploads/2016/06/Avalon-Biddle.jpg



“Ootan põnevusega auto24ringil sõitmist! Hannes on teinud rajale head reklaami oma oskusliku sõiduga. Loodan raja kiirelt selgeks õppida ja ehk ka Hanneselt sõiduvõtteid õppida. Mul on suur rõõm külastada Eestit ning kindlasti saab olema väga põnev nädalavahetus!” kommenteerib Avalon Biddle Eestisse tulekut.



Tiimijuht Marko Rohtlaan ootab hooaja esimest võistlust suure põnevusega. „Avalon on olnud mitmekordne Uus-Meremaa meister ja ta on edukalt osalenud Itaalia sarjades ning on 2015. aasta naiste Euroopa karikavõitja. Ma olen kindel, et ta suudab siin väga head kiirust näidata ja ootame juba huviga tema starte Eestis sellel nädalavahetusel klassis Superstock 600. Uuteks etappideks käivad juba läbirääkimised järgmiste sõitjatega ja see annab kindlasti nii tiimile kui Eesti motoringrajale palju juurde. Kaiko Kolkanen on eelmise aasta Eesti meister klassis B600 ja tänavu sõidab ta Superstock 600 klassis. Yamahaga sõidab ta esimest aastat ja eks kohanemine võtab pisut aega aga olen kindel, et see toimub kiirelt. Jüri Randla juunior sõidab B600 klassis, see on tema teine hooaeg ja ta on näidanud väga head arengut. Usun, et kõik sõitjad on võimelised nädalavahetusel poodiumile sõitma,“ tutvustab Rohtlaan Vihur Motosport sõitjaid.



Eneos Eesti ja Balti meistrivõistluste esimene etapp toimub laupäeval ja pühapäeval Pärnu külje all oleval auto24ringil. Laupäeval on treeningute ja kvalifikatsioonide päev, pühapäeval toimuvad võistlussõidud, esimene võistlussõit stardib kell 13.45.



Vihur Motosport meeskonna Facebook leht: <a href="https://www.facebook.com/VihurMoto/" target="_blank" rel="noopener">https://www.facebook.com/VihurMoto/</a>



Manuses lisatud fotod: Avalon Biddle/Facebook, erakogu



Lisainfo: Marko Rohtlaan, Vihur Motosport meeskonna juht.

Mobiil: +372 551 4404, e-mail: marko@vihurmoto.ee
