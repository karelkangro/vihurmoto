---
templateKey: 'treeningud'
path: /treeningud
image: /img/akadeemia.jpg
title: Noorte treeningud
---
Ühistreeningud toimuvad erinevatel Eesti ringradadel kord kuus, Pärnus regulaarselt kord nädalas.

Eeskuju on nakkav ja suur motivaator ükskõik, millises sporditegemises. Sõpradega koos on alati lõbusam ja perega koos kindlam tegutseda.
Muidugi igaühest ei pea saama professionaalset võidusõitjat. Mõnest lapsepõlves motopisikuga nakatanust võib saada hoopis väga hea mehhaanik, insener, elektroonik, kohtunik, võistluste korraldaja või motospordi toetaja.

Teame, et noored, kes tegelevad motospordiga on ka koolis alati kaaslaste poolt tunnustatud ja tulevad paremini toime võimalike koolipingetega. Motikasõit arendab noort igakülgselt nt otsuseid tegema ja tegutsema tänapäeva võidusõidulikult kiire elutempo juures.
Noortega tuleb kindlasti tegeleda ja me tahame sellesse panustada.

Treeningutel osalemiseks või lisainfo saamiseks võta julgelt ühendust!